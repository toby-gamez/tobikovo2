<!--
title: Realismus ve světové literatuře
type: content
-->
<section id="only-content">
    <div class="intro">
        <p>
            Realismus ve světové literatuře je literární směr 19. století, který
            usiluje o pravdivé a objektivní zobrazení skutečnosti. V článku
            najdete přehled hlavních představitelů realismu v Rusku, Anglii,
            Dánsku, USA a Polsku. Dozvíte se o jejich životě, významných dílech
            a charakteristických rysech realistické literatury, jako je důraz na
            reálné prostředí, psychologii postav a kritiku společnosti.
        </p>
    </div>
    <h2>Informace o realismu</h2>
    <ul>
        <li>realita (skutečnost)</li>
        <li>objektivní přístup</li>
        <li>pravdivý obraz skutečnosti</li>
    </ul>
    <h2>Rusko</h2>

    <h3>Nikolaj Vasiljevič Gogol (1800–1852)</h3>
    <div class="blog-image">
        <img
            class="blog-image"
            src="images/gogol.png"
            alt="Gogol"
            width="150px"
        />
        <p>portrét z roku 1841</p>
    </div>
    <p>
        Pocházel z Ukrajiny. Chtěl se stát hercem nebo malířem, ale neuspěl,
        nakonec pracoval jako úředník. Zpočátku psal v duchu romantismu,
        vrcholná díla jsou však realistická.
    </p>
    <ul>
        <li>
            <b>Mrtvé duše</b> – román o Čičikovovi, který cestuje po venkově a
            skupuje „mrtvé duše“ (zemřelé nevolníky), aby získal majetek a
            postavení.
        </li>
        <li>
            <b>Revizor</b> – komedie, kde si obyvatelé ruského města spletou
            cizince s očekávaným revizorem. Kritika úplatkářství a hlouposti.
        </li>
    </ul>

    <h3>Fjodor Michajlovič Dostojevskij (1821–1881)</h3>
    <div class="blog-image">
        <img
            class="blog-image"
            src="images/Dostojevskij.jpg"
            alt="Dostojevskij"
            width="150px"
        />
        <p>portrét z roku 1872</p>
    </div>
    <p>
        Byl zatčen za kritiku cara Mikuláše I. a odsouzen k smrti, trest mu byl
        změněn na nucené práce na Sibiři. Zakladatel ruského psychologického
        románu. Zkušenosti z vězení ovlivnily jeho tvorbu.
    </p>
    <ul>
        <li>
            <b>Zápisky z Mrtvého domu</b> – autobiografické vzpomínky na
            věznění.
        </li>
        <li>
            <b>Zločin a trest</b> – Raskolnikov spáchá vraždu lichvářky, vnitřně
            bojuje a nakonec se přizná.
        </li>
        <li>
            <b>Idiot</b> – Kníže Myškin trpí epilepsií, ale jeho morální kvality
            mění pohled okolí.
        </li>
        <li>
            <b>Bratři Karamazovi</b> – příběh rodinných konfliktů mezi otcem
            Fjodorem a jeho syny Míťou, Ivanem, Aljošou a Smerďakovem.
        </li>
    </ul>

    <h3>Lev Nikolajevič Tolstoj (1828–1910)</h3>
    <div class="blog-image">
        <img
            class="blog-image"
            src="images/Tolstoj.jpg"
            alt="Tolstoj"
            width="150px"
        />
        <p>portrét z roku 1887</p>
    </div>
    <p>
        Pocházel ze šlechtické rodiny, studoval práva, sloužil jako voják.
        Prosazoval vzdělání pro chudé, založil školu pro rolnické děti.
    </p>
    <ul>
        <li>
            <b>Vojna a mír</b> – historický román o napoleonských válkách,
            postavy Andrej Bolkonskij, Pierre Bezuchov, Nataša.
        </li>
        <li>
            <b>Anna Karenina</b> – psychologický román o ženě, která opouští
            manžela kvůli lásce a je společensky odsouzena.
        </li>
    </ul>

    <h2>Francie</h2>

    <h3>Honoré de Balzac (1790–1850)</h3>
    <div class="blog-image">
        <img
            class="blog-image"
            src="images/Balzac.jpg"
            alt="Balzac"
            width="150px"
        />
        <p>portrét z roku 1842</p>
    </div>
    <p>
        Vystudoval práva, ale věnoval se psaní. Pro finanční potíže neustále
        tvořil, působil i jako novinář a kritik. Snažil se dostat do vyšší
        společnosti.
    </p>
    <ul>
        <li>
            <b>Otec Goriot</b> – román z cyklu <i>Lidská komedie</i>, příběh
            otce, kterého dcery opustily, a studenta Rastignaca, který touží po
            společenském vzestupu.
        </li>
        <li>
            <b>Ztracené iluze</b> a <b>Lesk a bída kurtizán</b> – volné
            pokračování Otce Goriota.
        </li>
        <li>
            <b>Evženie Grandetová</b> – příběh ženy ovládané despotickým otcem,
            zklamaná láskou, později se vdá z rozumu.
        </li>
    </ul>
    <p>
        <b>Charakteristika Balzacova románu:</b> Vychází z reálných postav a
        prostředí, děj má silný spád a vrcholí výraznou závěrečnou scénou.
    </p>

    <h3>Gustave Flaubert (1821–1880)</h3>
    <div class="blog-image">
        <img
            class="blog-image"
            src="images/Flaubert.jpg"
            alt="Flaubert"
            width="150px"
        />
        <p>portrét</p>
    </div>
    <p>
        Studoval práva v Paříži, kde se seznámil s Victorem Hugem. Díky
        finančnímu zajištění se mohl věnovat literatuře. Vytvořil typ
        dokumentárního románu (dlouhá příprava k psaní, studium materiálů).
    </p>
    <ul>
        <li>
            <b>Paní Bovaryová</b> – Emma je nešťastná a znuděná v manželství,
            několikrát se zamiluje, žije na dluh a spáchá sebevraždu. Po vydání
            byl Flaubert soudně stíhán za urážku mravů. Pojem
            <b>bovarismus</b> označuje útěk z reality k iluzím.
        </li>
    </ul>

    <h3>Jules Verne (1820–1905)</h3>
    <div class="blog-image">
        <img
            class="blog-image"
            src="images/Verne.jpg"
            alt="Verne"
            width="150px"
        />
        <p>portrét z roku 1878</p>
    </div>
    <p>
        Studoval práva v Paříži, věnoval se literatuře a divadlu. Ovlivněn
        Victorem Hugem. Zajímal se o vědu a geografii, což se projevilo v jeho
        tvorbě. Spolu s H. G. Wellsem zakladatel sci-fi.
    </p>
    <ul>
        <li>
            <b>Cesta kolem světa za osmdesát dní</b> – Sázka Philease Fogga, že
            objede svět za 80 dní.
        </li>
        <li>
            <b>Vynález zkázy</b> – Vynálezce Roch vytvoří výbušninu, kterou
            získá pirát Kerr.
        </li>
        <li>
            Do Čech se Verne dostal díky Nerudovi. Zfilmovali Zeman (*Vynález
            zkázy*, *Ukradená vzducholoď*).
        </li>
    </ul>

    <h2>Anglie</h2>

    <h3>Charles Dickens (1812–1870)</h3>
    <div class="blog-image">
        <img
            class="blog-image"
            src="images/dickens.jpg"
            alt="Dickens"
            width="150px"
        />
        <p>portrét z roku 1867</p>
    </div>
    <p>
        Nejvýznamnější anglický realistický romanopisec. V dětství musel
        pracovat v továrně, později působil jako novinář. V románech často
        popisuje těžký život chudých dětí a sociální problémy.
    </p>
    <ul>
        <li>
            <b>Oliver Twist</b> – příběh sirotka, který uteče z chudobince do
            Londýna, kde se dostane mezi zloděje. Dílo kritizuje nelidské poměry
            v Anglii 19. století.
        </li>
        <li>
            <b>Nadějné vyhlídky</b> – vyprávění o chlapci Pipovi, který se díky
            neznámému dobrodinci dostane mezi vyšší společnost a odhaluje její
            pravou tvář.
        </li>
    </ul>

    <h3>Charlotte Brontëová (1816–1855)</h3>
    <div class="blog-image">
        <img
            class="blog-image"
            src="images/Bronteova.png"
            alt="Brontëová"
            width="150px"
        />
        <p>portrét z roku 1850</p>
    </div>
    <p>
        Anglická spisovatelka, psala pod mužským pseudonymem. Pocházela z rodiny
        duchovního, vyrůstala na faře s dalšími sestrami, které byly rovněž
        spisovatelky.
    </p>
    <ul>
        <li>
            <b>Jana Eyrová</b> – příběh sirotka, která se stane vychovatelkou na
            panství Thornfield a zamiluje se do majitele pana Rochestera. Bojuje
            za důstojnost a rovnoprávnost ženy.
        </li>
    </ul>

    <h2>Dánsko</h2>

    <h3>Hans Christian Andersen (1805–1875)</h3>
    <div class="blog-image">
        <img
            class="blog-image"
            src="images/Andersen.jpg"
            alt="Andersen"
            width="150px"
        />
        <p>portrét z roku 1869</p>
    </div>
    <p>
        Nejvýznamnější dánský pohádkář. Vyrůstal v chudobě, ale dostalo se mu
        podpory. Procestoval mnoho zemí. Jeho pohádky jsou určeny nejen dětem,
        často mají hlubší poselství.
    </p>
    <ul>
        <li>
            <b>Malá mořská víla</b> – tragický příběh mořské víly, která obětuje
            vše pro lásku k princi.
        </li>
        <li><b>Ošklivé káčátko</b> – pohádka o proměně a hledání identity.</li>
        <li>
            <b>Císařovy nové šaty</b> – satira na hloupost a přetvářku ve
            společnosti.
        </li>
    </ul>

    <h2>USA</h2>

    <h3>Mark Twain (1835–1910)</h3>
    <div class="blog-image">
        <img
            class="blog-image"
            src="images/twain.jpg"
            alt="Twain"
            width="150px"
        />
        <p>fotoportrét</p>
    </div>
    <p>
        Vlastním jménem Samuel Langhorne Clemens. Pracoval jako lodivod na
        Mississippi, novinář, přednášející. Jeden z největších amerických
        humoristů a realistů.
    </p>
    <ul>
        <li>
            <b>Dobrodružství Toma Sawyera</b> – příběh chlapce, který prožívá
            dobrodružství na americkém Jihu. Vtipný i kritický pohled na
            společnost.
        </li>
        <li>
            <b>Dobrodružství Huckleberryho Finna</b> – volné pokračování, důraz
            na svobodu, přátelství a rasovou otázku.
        </li>
    </ul>

    <h2>Polsko</h2>

    <h3>Henryk Sienkiewicz (1846–1916)</h3>
    <div class="blog-image">
        <img
            class="blog-image"
            src="images/Sienkiewicz.jpg"
            alt="Sienkiewicz"
            width="150px"
        />
        <p>portrét z 80. let 19. století</p>
    </div>
    <p>
        Polský spisovatel a nositel Nobelovy ceny. Psával historické romány s
        vlasteneckou tematikou. Jeho díla často obsahují silné morální
        poselství.
    </p>
    <ul>
        <li>
            <b>Quo vadis</b> – historický román z doby římského císaře Nerona,
            příběh lásky mezi římským patricijem a křesťankou Lygii. Kritika
            úpadku římské společnosti.
        </li>
        <li>
            <b>Ohněm a mečem</b> – část trilogie o polských dějinách, zasazeno
            do období bojů s kozáky.
        </li>
    </ul>
</section>
